<html>
<title>PARMA-LAZIO</TITLE>
<body bgcolor="yellow">
<H1> PRONOSTICO PARMA-LAZIO </H1>
La Lazio ha perso le ultime due partite contro Spal e Cluj, non esattamente due avversarie insormontabili. Subito è scattato l’allarme e Simone Inzaghi chiederà ai suoi calciatori una pronta risposta sul campo. E pensare che fino al derby contro la Roma, prima della sosta, la Lazio era partita alla grande e sembrava finalmente destinata a lottare in pianta stabile per le prime quattro posizioni. C’è ancora tutto il tempo per ripartire e l’ideale sarebbe ripetere la goleada inflitta alla prossima avversaria, il Parma, nel corso della passata stagione.
Il Parma è però una squadra imprevedibile, capace nella passata stagione di grandi imprese in trasferta. L’unica vittoria di questo campionato è arrivata proprio fuori casa, e questo ottimo rendimento lontano dal “Tardini” non è del tutto casuale e dipende dallo stile di gioco dato da D’Aversa e dall’abilità nel ripartire in contropiede, sfruttando la velocità di Gervinho e il senso del gol di Inglese. Sono poi migliorati anche alcuni interpreti sia della fase difensiva che in impostazione, con i nuovi arrivi Darmian, Brugman ed Hernani. C’è ottimismo sulla possibilità di ottenere una nuova salvezza, ma fare punti all’Olimpico contro questa Lazio vogliosa di rifarsi sarà molto complicato.<p>
<img src="immagini/parma.jpg" width="600" height="350">
<img src="immagini/lazio.jpg" width="600" height="350" align="right">
