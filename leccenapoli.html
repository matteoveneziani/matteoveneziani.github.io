<html>
<title>LECCE-NAPOLI</title>
<body bgcolor="yellow">
<h1>LECCE-NAPOLI</h1>
Il Lecce nell’ultimo turno ha centrato una vittoria importantissima sul campo del Torino. L’allenatore Liverani dopo la brutta sconfitta in casa contro il Verona, è stato coraggioso a confermare uno schema offensiva con il trequartista e due attaccanti contro una squadra quadrata come quella di Mazzarri e ha avuto ragione. Ora il Lecce è atteso da una sfida ancora più proibitiva contro il Napoli, carico a mille dopo la vittoria all’esordio nella fase a gironi di Champions League contro i campioni in carica del Liverpool.
Ancelotti potrà fare turn over tranquillo che la squadra resterà comunque altamente competitiva: in estate il Napoli ha mantenuto tutti i titolari migliorando al contempo la qualità delle riserve. Basti pensare in questa occasione che senza Di Lorenzo, Mario Rui, Allan e Meret giocheranno Malcuit, Ghoulam, Elmas e Ospina, con Maksimovic al posto di Manolas che verrà tenuto a riposo per via di un leggero problema fisico.
Lecce-Napoli sarà molto probabilmente una partita divertente e con gol: la squadra allenata da Liverani, a conferma della sua vocazione offensiva, ha effettuato finora ben 51 tiri (il Napoli è a 57): solo cinque squadre hanno fatto meglio nei primi tre turni. Il Napoli resta comunque ampiamente favorito per la vittoria.<p>
<img src="immagini/lecce.jpg" width="600" height="350" align="left">
<img src="immagini/napoli.jpg" width="600" height="350" align="right">
<br><a href="index.html">VAI ALLA HOME PAGE</a>
</html>

